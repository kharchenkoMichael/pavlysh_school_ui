<div class="museum">
  <h1>
    До 45-річчя створення Педагогічно-меморіального музею Василя Олександровича
    Сухомлинського
  </h1>

  <section>
    <h2>Історія створення музею</h2>
    <p>
      Музей було започатковано відразу після того, як пішов із життя знаний в
      усьому тодішньому СРСР та за його межами педагог – Василь Олександрович
      Сухомлинський. Спочатку це був меморіальний куточок, створений у школі за
      ініціативою вчителів, учнів та сім’ї педагога. Далі розпочався збір
      документів, фотографій та інших матеріалів про життя та діяльність
      видатного педагога-земляка. Багато ентузіастів та керівників різних
      установ надавали допомогу в організації музею: насамперед, це колектив
      учителів Павлиської школи, педагогічна громадськість Онуфріївського
      району, Кіровоградської області та інших областей України; працівники
      обласного відділу народної освіти та інституту удосконалення вчителів.
    </p>
    <img
      src="assets/images/museum/creation.jpg"
      alt="Історія створення музею"
    />
  </section>

  <section>
    <h2>Особливості музею</h2>
    <p>
      Музей має кілька особливостей, поєднання яких надає йому рис унікальності.
      Він розташований у головному приміщенні школи (де у 1940-1960-х роках були
      2 класи і зала), яку 22 роки незмінно очолював Василь Олександрович.
      Постановою Ради Міністрів УРСР від 4.09.1970 р. Павлиській школі присвоєно
      ім’я Василя Сухомлинського.
    </p>
    <img src="assets/images/museum/features.jpg" alt="Особливості музею" />
  </section>

  <section>
    <h2>Експозиція музею</h2>
    <p>
      Загальна експозиційна площа музею – 230 м². Експозиція музею поділяється
      на дві частини. Перша – педагогічна – це три експозиційні зали, де
      експонати розміщені за хронологічним принципом:
    </p>
    <ul>
      <li>
        Дитячі, юнацькі роки В.О. Сухомлинського, становлення його як педагога,
        керівника, науковця (1918-1960 рр.).
      </li>
      <li>
        Творці історії Павлиської середньої школи (В.О. Сухомлинський і колектив
        однодумців).
      </li>
      <li>
        Гуманізм – головний світоглядний принцип педагогічної творчості В.О.
        Сухомлинського (1960-1970 рр.).
      </li>
      <li>Розділ «Учитель, дружина, мати», присвячений Г.І.Сухомлинській.</li>
    </ul>
    <img src="assets/images/museum/exhibition.jpg" alt="Експозиція музею" />
  </section>

  <section>
    <h2>Меморіальна частина</h2>
    <p>
      Органічною складовою музею є і меморіальна частина – квартира, де жила
      сім’я Сухомлинських, сімейна бібліотека, яка найбільше вражає
      відвідувачів, кабінет педагога, шкільна садиба, що формувалася,
      упорядковувалася за задумом і безпосередньою участю Василя Олександровича.
      Вона відображає середовище діяльності та побуту педагога–керівника,
      вчителя, вченого, сім’янина.
    </p>
    <img src="assets/images/museum/memorial.jpg" alt="Меморіальна частина" />
  </section>

  <section>
    <h2>Фонд музею</h2>
    <p>
      Фонд педагогічно-меморіального музею В.О. Сухомлинського становить 22350
      одиниць зберігання. Основна цінність музейної колекції – у наявності
      документів-оригіналів: передусім, це плани роботи Павлиської середньої
      школи, книги запису аналізів відвіданих уроків, протоколи педагогічних рад
      та матеріали психологічних семінарів, щоденні плани роботи директора
      школи, книги предметних комісій, поурочні плани В.О.Сухомлинського, звіти
      навчально-виховної роботи школи, Почесні грамоти і подяки учням школи,
      особові справи вчителів, творчі напрацювання учителів і учнів, рукописи
      літературних і науково-педагогічних праць Василя Олександровича, особисті
      документи педагога.
    </p>
    <img src="assets/images/museum/fund.jpg" alt="Фонд музею" />
  </section>

  <section>
    <h2>Діяльність музею</h2>
    <p>
      Діяльність музею багатогранна. Тут проводяться оглядові та тематичні
      екскурсії, музейні вітальні, творчі зустрічі з педагогами-ветеранами й
      колегами В.О. Сухомлинського, презентації книг, семінари-практикуми,
      засідання методичних об’єднань і творчих груп, науково-практичні
      конференції, тематичні виставки, виховні години; вже стали традиційними
      ювілейні зустрічі випускників школи.
    </p>
    <img src="assets/images/museum/activity.jpg" alt="Діяльність музею" />
  </section>

  <section>
    <h2>Науково-просвітницька робота</h2>
    <p>
      Музей проводить також значну науково-просвітницьку роботу: участь у
      районних, обласних, всеукраїнських і міжнародних науково-практичних
      конференціях, педагогічних читаннях, підготовка публікацій у пресі.
      Працівники музею надають допомогу аспірантам, науковцям, педагогам,
      студентам у роботі з архівними матеріалами.
    </p>
    <img
      src="assets/images/museum/research.jpg"
      alt="Науково-просвітницька робота"
    />
  </section>

  <section>
    <h2>Визнання музею</h2>
    <p>
      Усе це дало змогу створити кращий в Україні педагогічно-меморіальний музей
      з унікальною експозицію, яка отримала визнання громадськості та музейних
      фахівців. За час існування музей відвідало понад 380 тисяч осіб – наших
      співвітчизників і гостей з Білорусії, Грузії, Прибалтики, Молдови, Росії,
      Австралії, Болгарії, Греції, Італії, Канади, Китаю, Монголії, Польщі,
      Словаччини, США, Туреччини, Швеції, Японії та інших країн.
    </p>
    <img src="assets/images/museum/recognition.jpg" alt="Визнання музею" />
  </section>

  <section>
    <h2>Пріоритетні напрямки діяльності</h2>
    <p>
      Пріоритетним напрямом діяльності музею є дослідження та популяризація
      життя і діяльності Василя Олександровича, що робить музей одним із
      провідних центрів сучасної сухомлиністики.
    </p>
    <img
      src="assets/images/museum/priority.jpg"
      alt="Пріоритетні напрямки діяльності"
    />
  </section>

  <section>
    <h2>Співпраця з іншими музеями</h2>
    <p>
      Педагогічно-меморіальний музей Василя Олександровича Сухомлинського
      постійно ділиться своїм досвідом з колегами і педагогами: для створення
      кімнат-музеїв у навчальних закладах надаються консультації, надсилаються
      матеріали, ведеться листування. Особливо плідними є дружні зв’язки з
      музеями В.О. Сухомлинського в Удмуртії (де у 1942-1944 рр. Василь
      Олександрович працював директором Увинської середньої школи), у Татарстані
      та Казахстані.
    </p>
  </section>

  <section>
    <h2>Творча спадщина В.О. Сухомлинського</h2>
    <p>
      Василь Олександрович написав 48 книг, 500 наукових статей, 1500 казок і
      оповідань для дітей. Праці педагога видані 53-ма мовами світу загальним
      тиражем понад 15 мільйонів примірників. Найбільш відома його книга –
      „Серце віддаю дітям” (видана 32-ма мовами світу, 55 видань). Широко знані
      його книги: „Народження громадянина”, „Павлиська середня школа”, „Як
      виховати справжню людину”, „Сто порад вчителеві”, „Розмова з молодим
      директором школи”, „Книга про любов” та інші.
    </p>
    <p>
      Спадщина В.О.Сухомлинського розійшлася по всьому світу, живе своїм життям.
      На початок ХХІ століття вийшло 65 його творів, 371 видання тиражем близько
      15 млн. екземплярів. Вони перекладені на 59 мов народів світу.
    </p>
    <img
      src="assets/images/museum/legacy.jpg"
      alt="Творча спадщина В.О. Сухомлинського"
    />
  </section>

  <section>
    <h2>Педагогічна спадщина</h2>
    <p>
      Педагогічно-меморіальний музей В.О.Сухомлинського має кілька особливостей,
      поєднання яких надає йому рис унікальності. Він розташований у приміщенні
      школи, яку 22 роки незмінно очолював Василь Олександрович. Збережено
      педагогічну документацію школи 1950-1960-х років, певну частину творчих
      матеріалів учителів і учнів, підготовчі матеріали, рукописи до
      літературних і науково-педагогічних праць Василя Олександровича, особисті
      документи педагогів.
    </p>
    <p>
      Нині фонд музею має 21738 одиниць збереження, загальна експозиційна площа
      230 м². Експозиція музею поділяється на дві частини. Перша – педагогічна
      (три експозиційні зали, де експонати розміщені за хронологічним
      принципом). Друга – меморіальна (службовий кабінет і квартира сім’ї
      Сухомлинських).
    </p>
    <p>
      Відвідувачі можуть переглянути хронікально-документальні фільми “Учитель”,
      “Серце віддаю дітям”, “Роздуми про допитливість”, “Родина Сухомлинських”
      та інші. Зацікавлені можуть оглянути шкільну садибу: кілька приміщень
      навчального призначення, шкільний сад, “зелені класи”.
    </p>
    <img
      src="assets/images/museum/pedagogical_legacy.jpg"
      alt="Педагогічна спадщина"
    />
  </section>

  <section>
    <h2>Робочий кабінет</h2>
    <p>
      За цим робочим столом В.О.Сухомлинський писав свої твори. Світло у
      кабінеті засвічувалося о 4 годині ранку. Коли Василя Олександровича
      запитували про причини такого раннього підйому, він відповідав: “моя
      найкраща працездатність саме в цей час”. Ці години він називав “золотими
      годинами ранкової творчості”.
    </p>
    <img src="assets/images/museum/office.jpg" alt="Робочий кабінет" />
  </section>

  <section>
    <h2>Квартира сім’ї Сухомлинських</h2>
    <p>
      Невеликий коридор з’єднує службові приміщення з квартирою, де жила сім’я
      Сухомлинських. Обстановка квартири проста і скромна. Тут все залишилось,
      як було за життя педагога і його родини. Експонуються вітальня та особиста
      бібліотека, яка нараховувала декілька тисяч художньої, політичної,
      філософської, публіцистичної літератури. В одній із кімнат зібрано фото
      учителів і випускників Павлиської середньої школи (1948-1970 рр.).
    </p>
    <img
      src="assets/images/museum/apartment.jpg"
      alt="Квартира сім’ї Сухомлинських"
    />
  </section>

  <section>
    <h2>Педагогічна спадщина В.О.Сухомлинського</h2>
    <p>
      Педагогічна спадщина В.О.Сухомлинського – цілюще джерело людської мудрості
      і любові, золоті розсипи цінних педагогічних думок, порад, спостережень,
      які слугували, слугують і слугуватимуть багатьом поколінням.
    </p>
    <p>
      28 вересня 2018 року В.О.Сухомлинському виповнилося б 100 років. Він живе
      серед нас в справах послідовників-однодумців. Створена і активно працює
      Українська асоціація імені Василя Сухомлинського (1990), Міжнародне
      товариство послідовників Сухомлинського (Німеччина, Марбур, 1990),
      Всекитайське товариство прихильників В.Сухомлинського (1998), Уральська
      асоціація В.О.Сухомлинського (1998).
    </p>
    <p>
      За його ідеями працюють різні навчальні заклади, проводяться щорічно
      Всеукраїнські педагогічні питання “Василь Сухомлинський і сучасність”.
    </p>
    <img
      src="assets/images/museum/heritage.jpg"
      alt="Педагогічна спадщина В.О.Сухомлинського"
    />
  </section>

  <section>
    <h2>Запрошуємо відвідати музей</h2>
    <p>
      Завітайте до одного із визначних місць, пройдіть заповітними стежками,
      доторкніться до скарбниці, відчуйте ту атмосферу, в якій творив Учитель
      серцем, вберіть, поєднайте в ньому на все життя неповторну красу садиби з
      пам’яттю про великого сина землі української.
    </p>
    <p>Чекаємо на Вас за адресою:</p>
    <p>
      вул. Сухомлинського, 4, с. Павлиш, Онуфріївський район, Кіровоградська
      область, 28110
    </p>
    <p>тел. 8(05238)– 22-355</p>
    <img
      src="assets/images/museum/visit.jpg"
      alt="Запрошуємо відвідати музей"
    />
  </section>
</div>
