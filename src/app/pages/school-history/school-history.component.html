<div class="school-history">
  <h1>Історія школи</h1>

  <section>
    <h2>З 1900 року</h2>
    <ul>
      <li>1900 рік - відкрилася однокласна земська школа</li>
      <li>1910 рік – школа стала двокласною</li>
      <li>1916 рік – школа стала чотирикласною</li>
      <li>1920 рік – перший випуск семирічної школи</li>
      <li>1936 рік – школа реорганізована в середню</li>
    </ul>
    <img src="assets/images/history/school_1900.jpg" alt="Школа 1900 року" />
  </section>

  <section>
    <h2>З 1948 року</h2>
    <ul>
      <li>
        1948 рік – школу очолив В.О.Сухомлинський – видатний педагог ХХ ст.,
        Герой Соціалістичної Праці, член-кореспондент АПН СРСР, заслужений
        учитель України.
      </li>
      <li>
        У 1948-1970 роках на базі школи, під керівництвом видатного педагога
        проводився широкий педагогічний експеримент, спрямований на гуманізацію
        навчально-виховного процесу та всебічний розвиток особистості дитини.
      </li>
      <li>
        Другого вересня 1970 року назавжди відійшов у вічність директор, який
        віддав їй 22 найкращі роки свого життя.
      </li>
    </ul>
    <img src="assets/images/history/school_1948.jpg" alt="Школа 1948 року" />
  </section>

  <section>
    <h2>Церковно-приходська школа</h2>
    <p>
      В 1907 році селяни Павлиської волості на сходці села поставили питання про
      будівництво нової чотирикласної школи. Земство на це не погоджувалось.
      Мотивували тим, що на будівництво потрібно 22 тисячі карбованців золотом.
      Тоді селяни погодились на додаткове оподаткування (2 крб. з кожної
      десятини їх землі), з тим, щоб ці гроші пішли на будівництво школи. Таким
      чином, за кошти самих селян протягом 1908-1910 років неподалік від церкви,
      було побудовано двоповерховий кам’яний будинок з червоної цегли, з
      великими світлими вікнами. Це була чотирикласна земська школа,
      укомплектована новими земськими учителями. Завідував школою Нездойминога
      Микита Павлович, син власника великого хутора з Полтавщини. Викладалися
      такі предмети, як : читання, письмо, арифметика. Учні отримували окремі
      знання з історії, географії та природознавства. А ще від учнів обов’язково
      вимагалося бездоганне знання “Закону Божого”.
    </p>
    <img
      src="assets/images/history/church_school.jpg"
      alt="Церковно-приходська школа"
    />
    <p>
      З перших днів заснування школи тут працювала родина Черненків: Михайло
      Михайлович, Марія Олександрівна та їх дві доньки: Олена Михайлівна та
      Єфросинія Михайлівна. Ця сім’я користувалася особливим авторитетом серед
      учнів та їх батьків, але була під суворим наглядом земського керівництва.
      До революції 1917 року в школі навчалися переважно хлопці. Для них було
      побудовано майстерню, в якій навчали столярному ремеслу. Була при школі і
      невеличка бібліотека. Земським бюджетом 1917 року на утримання кожної
      дитини шкільного віку витрачалося на рік 75 коп. Після революції школа
      стала семирічною. Кількість учнів значно збільшилася. Практично всі діти
      були охоплені навчанням. Заняття проводилися за новими програмами і
      підручниками, ставали все змістовнішими і цікавішими. В 1935 році було
      відкрито восьмий клас. Школа стала середньою. В 1938 році зі стін школи
      вийшов перший випуск десятикласників.
    </p>
    <img src="assets/images/history/school_1938.jpg" alt="Школа 1938 року" />
    <p>
      В 1957 році до основної будівлі школи добудували новий корпус. Кількість
      класних кімнат збільшилась до 24. Це дало змогу проводити заняття в одну
      зміну. На початку 60-х років навчання в школі було переведено на кабінетну
      систему.
    </p>
    <img src="assets/images/history/school_1957.jpg" alt="Школа 1957 року" />
    <p>
      15 серпня 1948 року школу очолив В.О.Сухомлинський; -1955 рік – Василь
      Олександрович успішно захистив дисертацію “Директор школи – керівник
      навчально-виховної роботи”; -1957 рік – В.О.Сухомлинський обраний
      членом-кореспондентом АПН РРФСР; -1968 рік – В.О.Сухомлинський –
      член-кореспондент Академії педагогічних наук СРСР; -1968 рік –
      В.О.Сухомлинському було присвоєно високе звання Героя Соціалістичної
      праці. Постановою Ради Міністрів УРСР від 04 вересня 1970 року з метою
      увічнення пам’яті видатного педагога школі присвоєно ім’я
      В.О.Сухомлинського.
    </p>
  </section>

  <section>
    <h2>Школа сьогодні</h2>
    <p>Школа взимку</p>
    <img src="assets/images/history/school_winter.jpg" alt="Школа взимку" />
    <p>Школа навесні</p>
    <img src="assets/images/history/school_spring.jpg" alt="Школа навесні" />
  </section>
</div>
